# Տրամաբանական սխեմայի հաշվարկ

Գրենք մի ծրագիր, որը հաշվում է տրամաբանական `a` և `b` արժեքների իմպլիկացիան։ Օգտագործողը պետք է ներմուծի `a`-ի և `b`-ի արժեքները, իսկ ծրագիրը պետք է արտածի `a ⇒ b` ֆունկցիայի արժեքը։

Նախ հիշենք իմպլիկացիայի իսկության աղյուսակը, որում «F» և «T» տառերով նշանակված են համապատասխանաբար _Կեղծ_ (_False_) և _Ճշմարիտ_ (_True_) արժեքները.

| a | b | a ⇒ b |
|---|---|:-----:|
| F | F |   T   |
| F | T |   T   |
| T | F |   F   |
| T | T |   T   |

Տրամաբանական մեծությունների հետ աշխատելու համար C++ լեզուն տրամադրում է `bool` (բուլյան, տրամաբանական) տարրական տիպը, `false` և `true` հաստատունները և երեք հիմնական (ներդրված) գործողություններ՝ հետևյալ նշանակումներով ու իմաստներով.

* `!` -- ժխտում, ¬, NOT, ՈՉ,
* `||` -- դիզյունքցիա, ∨, OR, ԿԱՄ,
* `&&` -- կոնյունքցիա, ∧, AND, ԵՎ։

Բացի այս երեքից տրամաբանական արժեք են վերադարձնում նաև _համեմատման_ գործողությունները.

* `==` -- հավասար է,
* `!=` -- հավասար չէ,
* `>` -- մեծ է,
* `>=` -- մեծ է կամ հավասար,
* `<` -- փոքր է,
* `<=` -- փոքր է կամ հավասար։


Իմպլիկացիան պետք է արտահայտենք այս երեք գործողություններով։ Աղյուսակին նայելով կարող ենք դուրս բերել առաջին մոտարկումը.

a ⇒ b ⇔ ¬a∧¬b ∨ ¬a∧b ∨ a∧b

Եթե սա ծրագրավորենք C++ լեզվով, ապա կստանանք
